# Проект Game of life 
## Какво е Game of life? 
Играта на Живота, известна също просто като Живот, е създадена от британския математик Джон Хортън Конуей през 1970 г.
Вселената на Играта на Живота е безкрайна, двумерна ортогонална решетка от квадратни клетки, всяка от които може да бъде в едно от двата възможни състояния - жива или мъртва (или населена и ненаселена, съответно). Всяка клетка взаимодейства с осемте си съседи, които са клетките хоризонтално, вертикално или диагонално съседни. На всеки стъпки във времето се случват следните преходи:
- Жива клетка с по-малко от 2 живи съседа умира
- Жива клетка с 2 или 3 живи съседа остава жива
- Жива клетка с повече от 3 живи съседа умира
- Мъртва клетка с точно 3 живи съседа се съживява

## Функции на играта:
1. Нова игра (New game). Започва нова игра с празно игрално поле с начален размер (16, 8).
2. Зареждане на файл (Load file). Пита потребителя за име на файл, след което се опитва да зареди от него игрално поле. При успех, започва нова игра със заредените данни.
3. Ход напред (Step forward). Симулира се един ход от играта и се показва новото състояние на игралното поле, заедно със същото меню.
4. Оразмеряване на полето (Resize). Изписва текущия размер на полето и пита потребителя за две числа X и Y. Размерът на полето се променя на широчина X и височина Y, като горния ляв ъгъл остава същия. Ако някоя е ос стане по-малка, съществуващите клетки в нея се забравят. Ако някоя ос стане по-голяма, новите клетки са по подразбиране мъртви.
5. Промяна на клетка (Toggle cell). Пита потребителя за координати в игралното поле и обръща състоянието на клетката на посочените координати. Показва се новото състояние на игралното поле, заедно със същото меню. По ваша преценка, ако се посочат координати, които в момента не съществуват (неположително число или число, по-голямо от игралното поле), полето да се разшири по горните правила.
6. Изчистване на полето (Clear). Всички клетки се променят на мъртви. Показва се новото състояние на игралното поле, заедно със същото меню.
7. Създаване на случайно поле (Randomize). Пита потребителя за число N, след което променя клетките в полето на случайни. Повечето клетки се променят на мъртви, като има вероятност 1 в N някоя клетка да бъде променена на жива (при N=0, всички клетки се променят на мъртви; при N=1, всички клетки се променят на живи).
8. Записване във файл (Save to file). Пита потребителя за име на файл, след което записва текущото състояние на игралното поле в него.
9. Край (End). Играта приключва и програмата се връща към началното меню.
